100 g smør, romtemperert

575 g hvetemel, og eventuelt litt til

90 g sukker

0,5 ts bakepulver

0,25 ts salt

1 pk gjær for søte deiger, fersk eller tørr

3,5 dl melk

  eventuelt noen rosiner

1 stk egg til pensling

Slik gjør du det:
1.Smuldre sammen smør og hvetemel Smuldre sammen smøret og mesteparten av hvetemelet, enten for hånd eller i en food processor. La litt av melet være igjen for tilpassing av deigen etterpå.

Ha i sukker, bakepulver, salt og tørrgjær, hvis du bruker det. Ferskgjær smuldrer du opp og rører ut i melken først. Tilsett melken i en stråle mens mikseren går på middels hastighet. Elt deigen sammen til den blir blank og glatt.

2. Forheving av bollene Legg et kjøkkenklede over bakebollen og la deigen heve på et lunt og varmt sted til den har blitt dobbel så stor. Det tar omlag 45 minutter. I mellomtiden legger du bakepapir på et stekebrett.

3. Rull ut boller Dryss litt hvetemel på bakebordet og hvelv deigen over. Vil du ha rosiner i bollene, drysser du det over deigen og elter dem inn nå før du deler deigen opp i 20 like store biter. Rull hver deigklump ut til en bolle og sett den over på stekebrettet.

4. Etterheving og steking av bollene Legg kjøkkenkledet over bollene og la dem etterheve i ca. 30 minutter. Sett stekeovnen på 225 grader. Visp sammen egget og pensle bollene før du setter dem inn på nest nederste rille i stekeovnen. Stekes i 12-14 minutter, til de er fint brune på oversiden. Sjekk undersiden av bollene for å se om de er gjennomstekte. Legg bollene over på en bakerist til avkjøling.

